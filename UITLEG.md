# Evaluatie 

De evaluatie van dit opleidingsonderdeel is permanent zonder examen tijdens de examenperiode. Voor dit opleidingsonderdeel geldt dat een score van 8/20 of 9/20 niet tolereerbaar is, d.w.z. dat de student minimaal 10/20 moet scoren om te kunnen slagen voor dit opleidingsonderdeel. 

De verdeling van punten ziet er als volgt uit: 

- Productevaluatie: 50% 

- Procesevaluatie: 20% 

- Presentatie en demonstratie: 15% 

- Onderzoeksvraag en scriptie (eindverslag): 15% 

Alle groepsleden krijgen dezelfde eindscore. Als er echter blijft dat het werk niet evenredig werd verdeeld over de groepsleden kan de score van individuele leden worden aangepast. Zorg dat je bij de start van het project duidelijke afspraken maakt met je teamgenoten om dit te voorkomen! 

Elke student zal na het einde van het project een peer assessment document invullen en via mail bezorgen aan zijn projectbegeleider. In dit document beoordeelt hij zichzelf en zijn teamleden op een aantal aspecten. 

In onderstaande paragrafen krijg je meer toelichting bij de verwachtingen binnen dit opleidingsonderdeel. Bij onduidelijkheid contacteer je projectbegeleider. 

# Productevaluatie 50% 

Volgende punten spelen mee bij de evaluatie van het product: 

- Beoordeling van het eindproduct door de klant. In welke mate zijn de verwachtingen van de klant (vertaald in user stories en een user story map) gerealiseerd door het projectteam. Indien de scope van het project niet voldoende groot is voor de tijd die voorzien is om aan het project te werken (18 dagen x 8 uur/dag  = 148 uren per student) zal je projectbegeleider extra functionaliteiten  toevoegen aan het project) 

- Complexiteit en mate van bekendheid met de gebruikte technologieën  

- Kwaliteit van de geschreven code 

- Non functional requirements zoals gebruiksgemak,leerbaarheid, aantrekkelijkheid van de user interfaces, installeerbaarheid, … 

- Zijn de user stories getest voor oplevering (zijn er voor de user stories acceptatie criteria geformuleerd en zijn deze getest) 



# Procesevaluatie 20% 

Volgende punten spelen mee bij de evaluatie van het proces: 

- Manier van aanpak van het project. Is er actief gebruikt gemaakt van een user story map en een Kanban bord tijdens het ganse project 

- Is er een voorafgaand interview met klant geweest en is er een scope and vision document  opgesteld bij de start van het project 

- Zijn er tijdens de projectweken feedback momenten geweest met de klant (bij voorkeur 3 feedbackmomenten) en is er een verslag gemaakt van deze feedbackmomenten dat zowel aan de klant als aan de projectbegeleider is bezorgd. 

- Is de user story map aangepast na elk feedback moment en zijn de user story cards bijgewerkt 

   

# Presentatie en demonstratie 15% 

- Elk team geeft op het einde van de projectweken een presentatie over zijn project voor een publiek van medestudenten en lectoren. 

- Tijdens deze presentatie (maximum 30 minuten) geef je een demonstratie van de belangrijkste features van het project en geven jullie uitleg over de gebruikte technologie.  

- Tijdens de presentatie moet ieder teamlid gedurende eenzelfde tijd aan het woord zijn 

- De presentaties gaan door op donderdag 4/3 en vrijdag 5/3. De juiste planning volgt later. 

- Het al dan niet kunnen beantwoorden van vragen speelt mee in de eindbeoordeling. 

- Uiteraard hebben jullie het werk verdeeld en is dus niet iedereen even hard bezig geweest met elk deelproject. We verwachten tijdens deze presentatie echter dat je het volledige project grondig begrijpt en kan uitleggen/demonstreren, ook de delen die niet door jou maar door je projectcollega’s verzorgd werden. Bereid deze presentatie dus grondig voor zodat je weet wat te vertellen/demonstreren. 

- Voorafgaande aan de presentatie (uiterlijk op woensdag 3/3) heb je een demonstratie van het eindproduct gegeven bij de klant. Tussendoor, tijdens de wekelijkse feedbackmomenten hebben jullie natuurlijk ook al voorlopige versies getoond aan de klant.  


# Scriptie (in te leveren verslag) 15% 

# Documentatie 5%  

Je systeem moet gedocumenteerd worden. Dit omvat minstens volgende onderdelen: 

- Installatiehandleiding: hierin beschrijf je hoe je systeem geïnstalleerd kan worden. 

- Gebruikershandleiding: hierin beschrijf je hoe de eindgebruiker aan de slag kan. 

Daarnaast moeten alle scripts en andere tools voorzien zijn van een compacte maar volledige en duidelijke handleiding met een beschrijving van alle opties. 

 We raden je aan om de documentatie geleidelijk aan op te bouwen, en aan het eind van het project het uiteindelijke documentatiedocument op te stellen. 

# Scriptie (verslag) 10% 

Verslag 
Het verslag bevat alle informatie over het tot stand komen van het systeem, zoals, werkverdeling, problemen en oplossingen, gebruikte documentatie, … 
De geproduceerde documentatie beschrijft enkel de installatie en het gebruik van het systeem en verwijst enkel naar externe bronnen die de gebruiker nodig heeft of bronnen die letterlijk geciteerd worden in de documentatie. In het verslag worden alle gebruikte bronnen vermeld. Hier worden ook eventuele keuzes gemotiveerd. 

Volgende documenten zullen onderwerp uitmaken van jullie scriptieverslag: 
    
- Een ingevuld scope and vision document. Je kan de template gebruiken van het voorbeeld in bijlage. Besteed voldoende zorg en tijd aan dit document. 

- Een plan van aanpak in de vorm van een user story map (zie voorbeeld in bijlage). Deze user story map moet 3 iteratie niveaus bevatten. 

- De ingevulde user story cards (zie voorbeelden in bijlage). Op deze kaarten moet voor elke story minimaal de user story titel (as..i want..so that..) staan, de informatie verworven tijdens gesprek met de opdrachtgever die nodig is om de user story te implementeren, de eventuele wire frames/mock ups en de acceptatiecriteria. 

- Korte beschrijving van de technologie die jullie hebben gebruikt bij de uitwerking van jullie project. 

- Indien van toepassing voor het project : een domain class diagram (UML notatie) . Zie voorbeeld in bijlage. 

- Een overzicht van de interviews met jullie klant. Datum en tijdstip, duurtijd, aanwezigen, de vragen die zijn gesteld. De antwoorden op deze vragen hoef je niet op te nemen in het verslag. Wel aangeven met welke user stories uit de user story map deze vragen verband houden. 

- De user story map en het domain model zullen evolueren tijdens het project. Maak wekelijks een snapshot van deze 2 documenten zodat de evolutie van je project tijdens de projectweken duidelijk is. 

- De individuele logboeken per student. Per dag vul je in van wanneer tot wanneer je hebt gewerkt aan het project en welke taken (heel kort) je hebt gedaan. Het logboek is een belangrijk onderdeel van je afstudeerproject. Het bevat een beschrijving van al het werk dat gebeurd is. Wat niet in het logboek staat is niet gebeurd. Onwaarheden in het logboek worden beschouwd als fraude.  

Bronvermelding:
Je mag bij het uitwerken van je project natuurlijk allerlei bronnen raadplegen, maar het afstudeerproject moet het resultaat zijn van eigen werk. Letterlijk kopiëren is niet toegelaten. Verwijzen naar ander materiaal mag wel. 
Nogmaals, alle geraadpleegde bronnen moeten vermeld worden in het verslag. 
Het gebruiken van informatie van websites, boeken, personen, … waarbij de herkomst niet vermeld wordt beschouwen we als fraude 

Het verslag, de handleidingen, het peer assessment document en de projectcode moeten opgeladen worden in Toledo uiterlijk op zaterdagavond 6/3  

 
# Verloop van de projectweken - Mijlpalen 
 

Voor de start van het project of uiterlijk op maandag 8/2: eerste afspraak met de klant. Info verzamelen voor het invullen het scope and vision document en het opstellen van de eerste draft van de user story map. 

Tijdens de projectweken (van MA 8/2 tot WO 3/3): 

- Wekelijks feedback moment met de klant – Demo van een versie van het programma – bijwerken van de user stories en user story map. Maken van een verslag van feedbackmoment met klant en dit verslag telkens bezorgen aan klant en project begeleider. 

- Wekelijks 2 contactmomenten met je UCLL projectbegeleider. 

- Uiterlijk WO 3/3: Demonstratie van het eindresultaat van het project bij de klant/opdrachtgever. 

- DO 4/3 en VR 5/3: Geven van een presentatie voor medestudenten en lectoren en het bijwonen van presentaties van andere teams. 

- ZA 6/3 uiterlijke datum voor opladen van het scriptieverslag in Toledo 

 

# BELANGRIJKE OPMERKING: 

Alle geschreven code moet zowel aan de klant/opdrachtgever als aan de UCLL begeleider bezorgd worden!   
